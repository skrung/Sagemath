# โครงการอบรมเชิงปฏิบัติการ เซจแมท:สำหรับผู้เริ่มต้น (Sagemath Workshop:Beginner)
สำหรับนิสิตสาขาคณิตศาสตร์ ประจำปีการศึกษา 2567  
หน่วยงานที่รับผิดชอบ	สาขาคณิตศาสตร์ และสาขาคณิตศาสตร์ประยุกต์และวิทยาการคณนา, ภาควิชาคณิตศาสตร์และวิทยาการคอมพิวเตอร์  
ผู้รับผิดชอบโครงการ	1. รองศาสตราจารย์ ดร. กรุง สินอภิรมย์สราญ		
ที่ปรึกษาโครงการ		รองศาสตราจารย์ ดร. กรุง สินอภิรมย์สราญ  
วิทยากร			รองศาสตราจารย์ ดร. กรุง สินอภิรมย์สราญ  
## หลักการและเหตุผล
เซจแมท (SageMath เป็นที่รู้จักกันในชื่อ SAGE = System for Algebra and Geometry Experimentation) เป็นระบบคอมพิวเตอร์เชิงพีชคณิต (Computer algebra system) ที่ครอบคลุมการคำนวณทางคณิตศาสตร์มากมาย ไม่ว่าจะเป็น algebra, combinatorics, graph theory, group theory, differentiable manifolds, numerical analysis, number theory, calculus และ statistics ซอฟต์แวร์เซจแมทมีการแจกจ่ายให้ใช้ฟรีแบบ open source licensed under the GPL (https://www.sagemath.org/) หรือใช้ผ่านคลาวด์จากบริษัทโคแคลซ์ (COCALC = Collaborative Calculation and Data Science) เอื้อประโยชน์ต่อผู้ใช้งานทั่วโลกโดยไม่มีการติดตั้งซอฟต์แวร์หรือโมดูลอื่นในเครื่องคอมพิวเตอร์  

ระบบดังกล่าวสามารถใช้เป็นเครื่องมือสนับสนุนการทำงานและการทำวิจัยทางคณิตศาสตร์ของนิสิต อาจารย์และบุคลากรที่สนใจดังนั้น ผู้จัดจึงขอนำเสนอโครงการอบรมเชิงปฏิบัติการ เซจแมท:สำหรับผู้เริ่มต้น (Sagemath Workshop:Beginner) โดยมีวัตถุประสงค์เพื่อแนะนำผู้เข้าร่วมเกี่ยวกับพื้นฐานการทำงานของ SageMath ความสามารถเด่นที่จะเป็นประโยชน์ต่อการทำงาน และงานวิจัยที่สนใจ ผ่านแบบฝึกหัดปฏิบัติและตัวอย่าง ผู้เข้าร่วมจะได้รับความเชี่ยวชาญในการใช้ SageMath สำหรับการคำนวณทางคณิตศาสตร์ การวิเคราะห์ข้อมูล และการนำเสนอด้วยกราฟ

**ประเภทของกิจกรรม**	วิชาการ  
**สถานที่ปฏิบัติงาน**		ห้อง 708/5 ชั้น 7 ภาควิชาคณิตศาสตร์และวิทยาการคอมพิวเตอร์ ตึกมหาวชิรุณหิศ

## วัตถุประสงค์และการพัฒนานิสิตตามคุณลักษณะนิสิตที่พึงประสงค์
1. เพื่อให้นิสิตมีความรู้และเข้าใจในการประมวลผลและการวิเคราะห์ด้วยเซจแมท
2. เพื่อให้นิสิตมีความรู้และทักษะในการใช้ซอฟต์แวร์เซจแมทบนคลาวด์  

## ดัชนีหรือตัวชี้วัดความสำเร็จของโครงการ
ประเมินตามวัตถุประสงค์ที่ตั้งไว้ซึ่งวัตถุประสงค์แต่ละข้อจะให้นำ้หนักของเป้าหมายต่างกันไป การบรรลุเป้าหมายดูจากแบบ สอบถามที่ให้ผู้เข้าร่วมโครงการและให้คะแนนตามข้อ และนำข้อมูลที่ได้มาเทียบกับเป้าหมายแสดงผลออกมาเป็นร้อยละ และนำผลสรุปที่ได้ในวัตถุประสงค์แต่ละข้อมารวมกันและประเมินผลโครงการทั้งหมดตามเกณฑ์ที่ตั้งไว้ คือ

	- มากกว่าร้อยละ 70	=	ประสบความสำเร็จ  
 	- ร้อยละ 50 – 70		=	พอใช้  
	- ต่ำกว่าร้อยละ 50		= 	ควรปรับปรุง  

## ขั้นปฏิบัติงาน		18 ธันวาคม 2567
| เวลา | รายการ |
|-----|--------|
| 12:30 – 13:00 | ลงทะเบียน |
| 13:00 – 13:30 | บรรยายและปฏิบัติการ: การใช้งานเบื้องต้น |
| 13:30 – 14:30 | บรรยายและปฏิบัติการ: เซจแมทเบื้องต้น |
| 14:30 – 14:45 | พักทานของว่าง |
| 14:45 – 15:15 | บรรยายและปฏิบัติการ: การใช้งานเซจแมท |
| 15:15 – 16:00 | นำเสนอ: ผู้ร่วมอบรมนำเสนอโครงงานย่อย |

## วิธีประเมินผล
ใช้แบบสอบถาม Google Forms เกี่ยวกับความเหมาะสมในด้านต่าง ๆ
